Lectiones Abulpharagianae alterae.

IV. De Honaini, ut fertur, vita Platonis

Abulpharagianas lectiones abhinc annos duos et viginti incohatas resumo, non eas quidem
-ut perficiam nunc absolvamque, ne ut emendem quidem atque corrigam, sed ut intermissas data
occasione promoveam aliquatenus. Quibus cum olim id egissem ut, quae de scriptoribus Graecis
apud Gregorium illum Abulpharagium Barhebraeum vel in Historia compendiosa dynastiaruni
Arabice scripta vel in Chronico Syriaco sunt tradita, qua illa possent ratione ad Graecarum litte-
rarum historiae locos nonnullos inlustrandos adhiberi meis quibusdam commentatiunculis experirer:
quod quidem tunc instituebam, ut porro de Diophanti et Hypsiclis mathematicorum Alexandrino-
rum itemque de Iohannis Philoponi aetatibus et scriptis dissererem, in alias aliasque antiquitatis
studiorum partes delatus dubito an iam, si velim, ne possim quidem efficere. Ac sane ego, instante
hominis dilectissimi quinquagennalium gratulatione faustissima, in qua suae testificandae voluntatis
me uti voluerunt interprete conlegae optimi, veritus sum aliquantisper in illud studiorum meorum
quondam habitaculum remigrare iam oblivionis ac desuetudinis velut situ quodam obtectum et
supellectile sua destitutum3 neque ausus essem pedem inferre, nisi aliquis in eo exstaret locus paullo
laetior, quem sperare poteram et ante certam diem aliquo modo posse pertractari et ei, cuius caussa
haec scribuntur, propter argumenti cumÎ‡ iis quibus ipse maxime delectatur studiis quamdam coniunc-
tionem nonnihil adferre posse voluptatis. De Platone enim suo ENGELHARDTUS noster quod quidem
addoceri a me possit nihil prorsus esse iudi003 sed idem tamen cernere illum Atticae philosophiae
coryphaeum chalipharum in sede hospitantem, audire vetusta Actaeorum nomina Tigridis ad ripas
resonantia parumper, opinor, quae est apud eum omnis doctrinae caritas, sustinebit.

Neque vero de doctrina Platonis, qualem informaverint Syri et Arabes, in animo mihi est
disputare, quod etsi iam fieri potest uberius, postquam Muhammedis Schahrastanitae de religionis ac
philosophiae sectis liber et Arabice editus est a Guilielmo Curetono Londinii a. 1842 et in Germa-
nicum conversus a Theodoro Haarbrsickero Halae a. 1850 et 51, ea tamen res, cui ne deesse quidem
clara ingenia video, amplioris est eruditionis subtiliorisque diligentiae, quam cui ego me parem esse
sentiam. Mihi vero liceat philologo magis esse quam philosopho et in vita Platonis ab Arabicis
auctoribus scripta velut in penetralium istorum vestibulo consistere. Quam enim de vita Platonis

narrationem inseruit Abulpharagius Historiae compendiosae dynastiarum p. 58 sq. (ed. Pococke
1

