5
Hippocratis, Dioscoridis, Galeni, oribasii, Pauli Aeginetae, mathematicorum Euclidis , Archimedis
cnm Entocio, Autolyci, Menelai, Ptolemaei, Apollonii Laodiceni, somniorum interpretis Artemidori,
philosophorum Platonis, Aristotelis, Nicolai Damasceni, ¹) Alexandri Aphrodisiensis, Porphyrii,
Themistii. Quorum etsi nonnulli non tam ipsi quam filiis eius ac discipulis deberi atque etiam
omnino perperam ei tribu'i videntur, doctrina tamen hominis elucet, qui si magnam horum partem
tum primus in illas linguas gentiumque illarum notitiam transferebat, incredibili eum apud suos
fama florere necesse erat, ut, si qua ferrentur oblitterato interpretis nomine, facile ipsi tribuerentur.
Accedebat quod trium peritus linguarum, Graecae, Syriacae, Arabicae, et quartae etiam , si Ibn-
Abi-Osaibiae (Wenr. p. 16. Hammer-Purgstall p. 340) credimus, Persicae, multis poterat occurrere
ac mederi erroribus, in quos facile inciderent, qui aut, Arabes cum essent, Graece nescirent, aut
natione Syri linguae Arabicae usu atque elegantia non satis essent inbuti. Etenim, ut omittam
linguam Persicam, in quam scriptorum Graecorum, inprimis Platonis et Aristotelis, libros Chosrois
iussu Iustinia‘ni temp'ore translatos esse Agathias histor. Π, 28 significat, e qua . cum fieri sane
posset ut non modo vernacula et Indica ad Arabes sed etiam Graeca migrarent, nihil tamen ea
de re traditum est: illud certe constat, non ex ipsis Graecis Arabicos factos esse libros plerosque,
sed interveniente plurimos lingua Syriaca, quae cum esset eadem qua Arabica stirpe genita, tum
iam pridem receptis in se Graecorum· scriptis, ecclesiasticis quidem plerisque sed nonnullis etiam
saecularibus, ad eam rem praeclare erat adcommodata. Verum ea res utcumque se habet, Platonem
certe qui Arabice loqui docuerit, nemo, quod quidem sciamus, fuit ante Honainum3 et quod exstare

'apud Syros Platonis scripta Assemanus dicit bibl. or. II p. 315, id quale sit nescitur, propterea

quod neque a quo neque quo tempore translata sint indicavit.

Sed tempus est ad librum Nanianum reverti. Quem quod totum. quatenus quidem totus
est, Latinum fecit Simon Assemanus, rem sane fecit nobis gratissimam3 sed cum et ipse dixisset in
praefatione: La traduzione dei paesi che cito ὲ libera, cio& non servilmente letter-ale, et ege,
conlatis quae ,apud Casirium leguntur Gemaleddinianis, quorum hic fons adparet, id vere dictum
cognovissem, petivi ab homine doctissimo mihique amicissimo, Abrahamo Stein, rabbino tum Geda-
nensi nunc Pragensi, his litteris tum maxime operam danti 2 ut ex ipsis Arabicis ab Assemano
adiectis vitae quae inest Platonis novam mihi faceret interpretationem, quam ille summa cum fide
factam ante hos fere novem annos mihi dedit Germanicam, ut, sicubi Casirium‘ potius quam suum
auctorem exprimere vel elegantiae magis quam fidei studere videretur Assemanus, facile iam possem
de ea re existimare. Gratias quas coram pridem egi viro humanissimo nunc publice iterare iuvat.

Eo igitur in libro pauca praefatus auctor de philosophiae origine, quam ad Edrisium illum
fabulosum refert cum Hebraeorum Henocho et Graecorum Hermete Aegyptiorumque Thoth ab
Arabibus confusum, mentionem se facturum ait de illis, philosophis, qui quocumque tempore et επ
quacumque reqione et secta immortale Edrisii nomen reddiderunt. Quae verba cum ostendant cur
Hermetum historiam librum suum auctor inscripserit, -- ipse enim princeps ille atque ἀρχηγέτης

philosophiae Hermes Hermetum adpellatur, -- tum nescio quomodo admonent Ἑρμαϊκης illius σειρᾶς
Platonicorum (Eunap. vit. soph. p. 9 Boiss. Procul. ad Plat. Tim. III p. 231 c. Marin. vit. Procul. 28.

¹) Huius compendium sive epitomen philosophiae Aristotelicae iam ante Honainum in Syriacum vertisse Iacobum
Edessenum episcopum, saeculo p. Ch. n. Vlhno, scribit Wenrichius p. 7 et ll, quod non debui omittere lectt. Abulph. 1
p. 36, quamquam non concinere videntur loci ab eo laudati Assemaniani.

2

