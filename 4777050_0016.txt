4

Basorae ¹) linguae Arabicae operam dedit, magna apud chaliphas Mantuam ab a. 813 ad 833 et
praecipue Motavaltkelum ab a. 846 ad a. 861„ regnantem gratia floruit, cuius non modo medicus
primarius fuit, sed est etiam ab eo electus -qui Graecorum libris liuguae Syriacae Arabicaeque
tradendis praeesset3 qua in re et libris ipse >interpretandis emendandisque superiorum interpretatio-
nibus et iuniorum interpretum studiis incitandis„regendisque summam apud suos gloriam consecutus
est aliorumque laudes obscuravit. Adversarii cuiusdam dolo in iconomachiae crimen adductus et
zona (qua fortasse presbyter indicatur, cfr. Assem. bibl. Or. 111, 2 p. 819) dissecta excommunicatus
subitanea morte occubuit exeunte anno 873²) Libri ab eo. in linguam vel Syriacam vel Arabicam ’
translati et partim etiam commentariis inlustrati dicuntur longe plurimi, et medicorum quidem

¹) Hic enim et Cuphae, in urbibus ab Omaro illo chalipha secundo conditis, ab ipso paene Islami initio maxime
florebant sermonis Arabici studia grammatica cum Corani religione coniuncta3 Wustenfeld Akademien d. Araber p. 4. Veth

de institutis Arabum litei-ariis p. 26. Fusius de iis disputavit Flugelius in Societatis Orientalis Germanicae Abhandlungen
fur die Kunde des Morgenlandes Vol. 11 n. 4.

²) Gemaleddinum auctoreni sequimur, cuius haec verba exhibet interpres Casirius 1 p. 286: ‘E vita excessit
feria 3 die 6 Saphar-i, anno Eqirae 260, epochae Alexandrinae (id est Seleucidarum) die 1 Decembris 1185. Optime
haec inter se conveniunt. Annus Seleucidarum incipit die 1 Octobris 8733 epocha enim ,eius aerae ‘est dies 1 Octobris

anni 312 ante Christum. Dies 6 Sapharis anni hegirae 260, ad aeram Christianam relatus ea ratione quam docet ,

Idelerus Handb. d. mathem. u. techn. Chronologie 11 p. 487, itemque seeundum tabulas Gravianas Ulug-Beigi Epochis cele-
brioribus (Londini a. 1650) subiectas, est dies 30 Novembris 873, i. e. epocha hegirae sumpta die 15 Iulii 622, ut solet in
astronomicis; sumpta, ut solet in historicis, die 16 Iulii, est dies 1 Decembris. Eum autem verum esse, non 30 Novem-
bris, qui placuit Wfistenseldo, feriae numerus docet. Nam fuit dies 1 Decembris 873 dies Martis seu feria tertia. Docet
etiam nominatus a Barhebraeo mensis Syrorum Canun prior, qui plane respondet Romanorum Decembri3 vid. Ideler Ι p. 430.
11 p. 509 sq. Sed quod apud eumdem Barhebraeum p. 174 (Assem. bibl. Or. 11 p. 272) legitur annus Arabum260 idemque
Graecorum 1188, i. e. Christi 876, falsum est; is enim est hegiriacus 263, quem noluisset, opinor, pro 260 substituere
Assemanus, si novisset Gemaleddinum: neque enim feria tertia neque mensis Saphar in eius anni diem 1 Decembris qua-
drant. Nec secutus esset Assemanum Flfigeliusssi rationem iniisset. Itaque apud Barh. numerus 8 mutandus estin 5 et littera
numeralis He ponenda pro Cheth3 mutatione facillima, si auctor, quem patre Iudaeo genitum contendit silvester de Sacy ad
Abdaliatiph. p. 505 sq. , tabulis usus videatur Hebraica litteratura exaratis. Quod vero Hei-belotus scribit obiisse Honainum
anno heg. 260 vel 261 , non aliud putem-quam annos male conlatos ignorato die ac mense emortuam debebat enim certe
⁴259 vel 260. At Reiskium additam. ad Herbelotum (1v p. 741 Hag. II p. 745 Hal.) scribentem, natum esse Hominum
anno heg. 194, Chr. 809, mortuum heg. 264, Chr. 877, auctore usum esse Ibn-Abi-Osaibia, ut nunc perspicitur ex Ham-
meri Purgstalli historia litterar. Arab. IV p. 341 , ita iam olim coniicere licebat ex eo quod Bruckerus histor. philosoph. 111
p. 29 nisus auctoritate Freindii histor. medic. 11 p. 10 (quem librum ipsum non vidi ,) teste Ibn-Abi-Osaibia refert, vixisse
Hominum annos centum (nempe lunares) ab a. heg. 164 usque ad 264, i. e. 780 Chr. ad 877. Crediderim equidem nume·
rum quaternarium hic e natali anno inrepsisse in fatalem. Hammerus quidem p. 341 anni 877 aerae Alexandrinae, quam
dicit, etiam diem nominat tertium Decembris, mense dieque Arabico omiss03 verum et omissione ea et Alexandrinae aerae
mentione atque cum Christiana confusione prope permoveor, ut non ab Ibn-Abi-Osaibia id eum accepisse, sed — est enim
in continuandis contrariis non ita morosus vir Ἀραβικαίτατος, - ex Gemaleddinianis‚ ut sunt apud Casii-ium, male conflasse
iudicem. Ea autem, uti dixi, poscunt annum 873. In anno natali codex Leidensis, quo Reiskius utebatur, videtur convenire
cum vindobonensi, quo Hammerus; a quibus sive differt ilie nescio an Bodleianus, cuius partem interpretandam sibi cura—
verat F‘reindius, sive numerus ille 164 lapsui typothetae tribuendus est, ·quamquam etiam proclivior est lapsus iis in cifris
quibus utuntur Arabes qnam iis quas Arabicas nunc vocant Europaei, illud non sine caussa Wustenfeldus p. 28 adnotavit,
videri annum natalem paene vicennio ante 194 ponendum, assentientemque sibi habuit Weilium p. 282. Ac sane tam multa
sunt, quae iam sub Mamune i. e. ante annum 833 magna Honainum floruisse litterarum laude clament, ut videri non debeat
adulescentulus tum fuisse et per aetatem vix satis eruditus. Itaque erratum puto in numero 194 et, si codicis auctoritate
nitatur numerus 164, eum substituendum, ut vixisse dicatur Honainus ab a. 164 ad a. 260 hog. i. e. 780s781 — 873 Chr.
Sunt vero etiam alia plura in vita Honaini, de quibus nec seeum ipsi nec inter se satis consentiant auctores Arabici Syria-
cique; quae nunc disceptare, quoniam uon scribimus illius viri historiam, omittimus.

